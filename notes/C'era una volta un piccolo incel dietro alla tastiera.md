# C'era una volta un piccolo incel dietro alla tastiera

C'è qualcosa di sovietico nel modo in cui internet nomina le cose. Stalin utilizzava dei portmanteau come Agitprop, politburo, compromat.. e noi utilizziamo webinar, prodcast e... incel. Incel: diminutivo di involontariamente celibe. 

Benvenuti su Perculato, questa notte tentiamo di capire chi sono gli Incel.

> Sigla

La parola Incel è stata inventata nei tardi anni 90 da una donna bisessuale molto sola chiamata Alana, che creò un sito chiamato "Alana's Involuntary Celibacy Project". Questo era essenzialmente un safe space per le persone che semplicemente non riuscivano a fare sesso.

Ma nel nostro attuale e miserabile momento della storia di Internet, la parola "Incel" si riferisce nello specifico ad una community di uomini prettamente eterosessuali, incentrato su forun come Incel.me e su defunti reddit come r/braincells.

Se non avete mai sentito parlare degli incel, è perché è un fenomeno prevalentemente oltreoceano, oltremanica e nella ridente Australia dove qualunque cosa tenta di ucciderti. Un incel italiano particolarmente noto è Redpillatore, attivo soprattutto nel gruppo facebook omonimo, mentre sono presenti alcuni forum come Il forum dei brutti e il forum degli Incel. Potete anche fare visita ai loro canali telegram /sonbrutto e /pillolerosse. 

L'incelosfera italiana, seppur non particolarmente rumorosa e per nulla seguita dai media italiani (meglio così), è particolarmente ricca e folkloristica poichè racchiude estrazioni politiche (o apolitiche) molto diverse. Si compone, comunque, di maschi etero i quali, secondo loro, le gioie dell'altro sesso sono impedite poichè puniti dalla genetica della bellezza.

Il loro post sono arricchiti di una dose generosa di odio per il genere femminile: spesso discorrono di quanto le donne (o **dnnna** nel loro vocabolario) siano crudeli e callose per ignorare il loro fascino. 

Gli Incel sono entrati alla luce della ribalta quando uno di essi, Alek Minassian, guidò un furgoncino contro una folla di persone, uccidendone 10, il 28 aprile 2018. 

Un'altro incel molto famoso è Elliot Rodger, il gentleman supremo, al quale ho dedicato un intera puntata.

Comunque, tornando ad Alek, il ragazzo dichiarò poco prima in un messaggio su 4chan che l'atto era parte di una "ribellione incel", ovvero una vendetta contro le donne che stavano con uomini attraenti, e non con persone come Minassian. 

Detto questo, non sensazionalizziamoli. Non sono assolutamente sensazionali. Ci sono molti incel ma la maggioranza non sono terroristi -e nemmeno vogliono esserlo). Sembra che solo uno (Rodger non si considerava nemmeno un incel) sia apparso in una community di decine di migliaia di individui disturbati. Certo, uno è sempre troppo, ma se li consideriamo un'associazione terroristica direi che è un risultato abbastanza scarsetto.

Quindi, nonostante il fatto che non dobbiamo dimenticare gli orribili crimini di Alek, guardare gli incel in ottica di assassini non è decisamente utile.
Più accurato sarebbe guardare a questi forum come dei posti dove degli uomini soli cercano rinforzo e supporto sociale adottando delle visioni del mondo viralmente misogine e totalmente disperate.

Essendomi infiltrato per un paio di mesi in uno di questi forum, e avendo parlato con molti di essi, un fatto che emerge è che questi ragazzi sono decisamente molto giovani. Stiamo parlando di un'età compresa tra i 14 e i 18, spesso cresciuti in case difficili, o bullizzati, o che comunque hanno esperienziato alcune tremende cose da bambini.
Alcuni non sono mai usciti con nessuno. Uno di essi me l'ha messa giù così in un DM alle tre di notte: "Non c'è mai nulla di GIUSTO con le d**nne. Le interazioni con loro sono sempre il prodotto di una cosa che hai fatto precedentemente o un errore che hai commesso** "

Come ogni sottocultura, c'è uno slang specifico. I "Chad" sono i fichi, gli uomini di successo, che vanno a letto con le "Stacey", ovvero donne normali ed attraenti. Molte volte le Stacey sono caratterizzate come moralmente sporche e promiscue, anche se altre volte sono l'oggetto a lungo desiderato di un affetto.
Quelli che diventano incel prendono "la Black Pill", ovvero adottano una visione estremamente pessimistica della realtà. Esistono anche altre versioni della pill (La redpill, la bluepill) ma tutto il gergo è molto complesso e richiede un episodio specifico. Comunque, quello che gli incel dicono di voler fare spesso è di "LDAR", ovvero "Lay down and rot" (stenditi e marcisci).

Ma quindi, come siamo passati dal forum di Alana a questo? Ovviamente, non c'è nessuna ragione singola. Ma, nella mia umile opinione, ci sono due fattori che sono particolarmente importati qui: il fatto che la cultura dei forum su internet abbia l'abilità pressochè unica di trascinare le persone in acque molto pericolose, e secondo: il fatto che non stiamo alllevando uomini che riescono a gestire il casino che sia la cultura relazionale post-social network.

Iniziamo con la cultura del mondo. E, per immaginarla chiaramente, facciamo che siate dei ragazzi molto giovani e che non vi piaccia dove state - perchè è un posto terribile. Il vostro background è ruvido, non siete convenzionalmente attraenti, e non avete i soldi per nemmeno vestirvi compensando, risultati accademici scarsotti e zero voglia di proseguire gli studi. 

Le poche donne che avete approcciato vi hanno rigettato - o non ne avete approcciata nessuna, perchè SUPPONETE che reagiranno male. Ci sono poche prospettive per l'amicizia, e nessuna prospettiva per finirci a letto.

Nel frattempo, capitate in un forum su Internet, composto principalmente da uomini, o un subreddit. Ci sono molti modi. Potreste aver visto un tiktok di Andrew Tate o un reel di Jordan Peterson che pronunciavano la frase "diritti degli uomini" e voi "uh uh diritti degli uomini, bella bro". O magari avete sentito di un parente -uno zio- che ha divorziato con la moglie e questa lo sta salassando con l'assegno di mantenimento. O continuate a sentire storie al tg sulle quote rosa in parlamento, donne imprenditrici, donne con tre figli a 24 anni che operano con una mano e scrivono la terza laurea con l'altra... insomma, sentite che le donne sono più privilegiate di voi. 
Che non siete privilegiati affatto. 

Ecco ancora l'incel di prima, che risponde alla domanda su come ha cominciato a frequentare il forum: "Stavo semplicemente cercando informazioni sulla vita in generale, su come essere uomo".

Quindi, sul reddit dei diritti degli uomini che avete protamente googlato sul cesso, venite a scoprire di come gli uomini statisticamente hanno più incidenti sul lavoro perchè operano più spesso delle donne in condizioni pericolose. E come i suicidi siano più frequenti tra gli uomini. 

Cominciano a girarvi un po' le balle, e vi pare che la vostra esistenza sia un po' futile: da quello che potete vedere, gli uomini sono la classe oppressa: specialmente gli uomini con uno status sociale basso.

Da qui, il viaggio continua. 

Notate che alcune persone nei forum stanno parlando della RedPill, la sottocultura dove gli uomini ipotizzano che le donne siano irrazionali, promiscue creature che possano essere domate da uomini machi. 
Dopo che il vostro cervello da pinguino impressionabile ha assorbito un bel po' di queste cose, scoprite che c'è qualcuno che parla degli Incel, e decidete di scoprire di che sti tratta.

Dopo qualche giorno -o forse qualche ora- vi siete trovati in un angolino dell'internette con persone che condividono le vostre frustrazioni, e che vi offrono una diagnosi. Sei un incel - sei condannato. Sarà sempre così perchè sei stato sfigato al gioco della genetica, e non c'è nulla che tu possa fare. Posti la tua foto chiedendo "Sono brutto?" e vieni sommerso da un'orda di commenti che ti dicono che hai la fronte troppo alta o il rapporto tra la distanza dei tuoi occhi è troppo basso e che sei un retruso o un middone e che sotto il 7 non è vita.

Dato che sei un ragazzino pinguino che si sta affacciando al mondo in quel momento, questa estremizzazione e completezza di visione delle cose è seduttiva. Quindi cominci a postare ed a fare lo stesso con gli altri: è tutto anonimo, quindi puoi essere cattivo quanto vuoi. E se sei su reddit i tuoi post possono pure essere upvotati, quindi il tuo comportamento è socialmente validato e ti conferisce status. Ed è finita.

Secondo, non stiamo allevando uomini pronti a gestire la complessità.
Andrew Tate l'ho già citato, ma Tate è solo una parte del problema. Andrew Tate è la risposta ad una reazione uguale e contraria al neofemminismo, che espandero in un altro episodio. 

In sostanza: non stiamo fornendo ai giovani pinguini dei modelli sani a cui ispirarsi. Se ci sono millemila che seguono Tate e ripostano la sua merda, questo indica che c'è un bel buco nella loro testa, dove invece dovrebbe esserci un'educazione basica della comprensione dell'altro, della società nel quale si vive, e del rispetto per se stessi. E questo vuoto viene invece tranquillamente riempito da un'ideologia dell'odio come l'inceldom.

L'inceldom è catastrofizzante. E' una spirale di morte per ansia. E la soluzione a questo deve essere terapeutica, non logica.

Molti di voi sono soli. Sono stati bullizzati e negletti e vi hanno rubato due anni dove siete stati costretti a stare chiusi in casa per salvare i vecchi di merda. Vi capisco. Vi sentite lasciati indietro dalla società in un mondo dove viene valorizzato il mazuma e lo status che da esso ne deriva, dove i privilegi e la scalata sociale sono praticamente ridotti a zero e dovunque vi girate vedete distruzione economica, sociale e pure la possibilità di una terza guerra mondiale. 

Ma la soluzione non è l'inceldom.

La soluzione è trovare il modo di fornire modelli positivi ai giovani uomini. Perchè se lo meritano.
Modelli dei quali scarseggiamo particolarmente. Sopratutto oggi.

[[Notes]]

